Sentiment analyzer за филмови отзиви, който автоматично определя степента на позитивност на даден отзив в свободен текст.

Например, нашият алгоритъм определил отзива 

*"Dire disappointment: dull and unamusing freakshow"*

като твърдо негативен, докато отзивът

*"Immersive ecstasy: energizing artwork!"*

ще се класифицира като еднозначно позитивен.

Данните, от които ще "учи" алгоритъм, са множество от 8,529 филмови отзива (ревюта), за които отношението на автора е било оценено от човек по скала от 0 до 4 със следната семантика:

| рейтинг | семантика         |
| ------- | ----------------- |
| 0       | negative          |
| 1       | somewhat negative |
| 2       | neutral           |
| 3       | somewhat positive |
| 4       | positive          |

Използваме data set от сайта [Rotten Tomatoes](https://www.rottentomatoes.com/).

Данните са налични в текстовия файл **reviews.txt**, като всеки ред от файла започва с рейтинг, следван от интервал и текста на отзива, например:

```
4 The performances are an absolute joy .
```

Има едно множество от често срещани в свободен текст думи, които носят твърде малко семантика: определителни членове, местоимения, предлози, съюзи и т.н. Такива думи се наричат *stopwords* и много алгоритми, свързани с обработка на естествен език (NLP, natural language processing), ги игнорират - т.е. премахват ги от съответните входни текстове, защото внасят "шум", т.е. намаляват качеството на резултата. Няма еднозначна дефиниция (или речник) коя дума е stopword в даден език. В алгоритъмa се ползва списъка от 174 stopwords в английския език, записани по една на ред в текстовия файл **stopwords.txt**, който сме заимствали от сайта [ranks.nl](https://www.ranks.nl/stopwords).

Алгоритъмът, който трябва да имплементирате, е следният:

Обучение:

1. Изчитат се отзивите в **reviews.txt** 
2. Изчислява се sentiment score на всяка дума като средно аритметично (без закръгляване) на всички рейтинги, в които участва дадената дума. Дума е последователност от малки и главни латински букви и цифри с дължина поне един символ. Думите са case-insensitive, т.е. "Movie", "movie" и "movIE" се третират като една и съща дума. Един отзив се състои от думи, разделени с разделители: интервали, табулации и препинателни знаци - въобще всеки символ, който не е буква или цифра. Stopwords се игнорират, т.е. не се взимат под внимание.

Разпознаване:

1. По даден текст на отзив се изчислява неговият sentiment score като средно аритметично (без закръгляване) на sentiment scores на всяка дума в отзива. Дефиницията на дума е същата като по-горе, и stopwords отново се игнорират. Игнорират се също всички (непознати) думи, за които алгоритъмът не е обучен, т.е. не се срещат нито веднъж в **reviews.txt**. Sentiment score на отзив, в който не се съдържа нито една дума с известен sentiment score (състои се само от непознати думи и/или stopwords), се приема за -1.0 (unknown).
